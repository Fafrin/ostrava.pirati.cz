---
layout: post
category: CLANKY
title: 'Zneužitím funkce k volebnímu úspěchu?'
date: 2018-10-03T08:00:00.000Z
author: Pavlína Nováčková
authorId: pavlina.novackova
image: posts/dopis-byty-jih-1.jpg
tags: 'Ostrava-Jih Bydlení Klientelismus Adam-Rykala'
---

**Nájemci bytů, které jsou ve vlastnictví Statutárního města Ostravy, správě městského obvodu Ostrava-Jih, dostali v těchto dnech do schránek (nebo před vchody do domů) nenápadnou bílou obálku s okýnkem a adresou „Nájemce obecního bytu ve vlastnictví SMO, správě městského obvodu Ostrava-Jih, 700 30 Ostrava.“ Po otevření na ně vykoukli odesílatelé Adam Rykala a Věra Válková s tituly funkcí v radě obvodu.**

V dopise, tvářícím se jako úřednické lejstro, píší oba kandidáti do zastupitelstva, že pokud budou nájemci volit ČSSD, tak nejenže se nebude zvedat nájem, ale jako vánoční dárek slibují i odpustit nájemné za prosinec těm nájemcům, kteří nemají dluh na nájemném. Dále vyjmenovávají všechno pozitivní, co pro obvod udělali. Škoda, že nenapsali, že tyto věci museli řešit v koalici s dalšími partnery.

![alt text]({{ 'assets/img/posts/dopis-byty-jih-2.jpg' | relative_url }} "Dopis rozeslaný Adamem Rykalou a Věrou Válkovou"){: .thumbnail}

Co je však mnohem závažnější, jsou následující skutečnosti. Oba kandidáti tedy musejí přesně znát, kde jsou nájemní byty v obvodu. Podle údajů z roku 2017 víme, že je jich přes 5 000. Pokud by se každá bytová jednotka měla dohledávat ručně, dalo by to neskutečné množství práce. V interních zdrojích úřadu to ovšem tak složité nebude. Celý systém je vymyšlen velmi chytře – obálky jsou roznášeny ručně, tedy není využito České pošty, a nemají konkrétního adresáta, tedy není dohledatelné, zda byli nájemníci pro tyto účely „lustrování“.

Další věcí je ekonomický aspekt dopisu – pokud nájemníkům odpustím nájem za prosinec, budou peníze chybět v rozpočtu – a při jeho přerozdělování pak nebudou finanční prostředky například právě na opravu obecních bytů.

Potom zde máme technickou proveditelnost – většina nájemníků má nájem navedený v SIPU, takže by se musel najít parametr k řešení toho, že jeden měsíc se prostě nic nestrhává. Druhou je pak to, že o výši nájmu je potřeba rozhodnout – otázkou je, zda pro každý případ zvlášť, nebo dohromady. Pokud zvlášť, tak se na radnici pěkně zapotí.

A třetí aspekt – morální. Bohužel toto jednání není nezákonné. Je to jen nevýslovný populismus.

Jsme rádi, že jako Piráti prosazujeme náš <a href="{{ 'magistrat/' | relative_url }}">program</a> a slova čest a poctivost pro nás stále mají význam. Na podobnou úroveň se nikdy nesnížíme!

<iframe src="https://www.facebook.com/plugins/post.php?href=https%3A%2F%2Fwww.facebook.com%2Fmob.ovajih%2Fposts%2F1885132954941331&width=500" width="500" height="633" style="border:none;overflow:hidden" scrolling="no" frameborder="0" allowTransparency="true" allow="encrypted-media"></iframe>

---
