---
layout: post
category: CLANKY
title: 'Porubský pirátský jogging'
date: 2018-08-28T10:00:00.000Z
author: Andrea Hoffmannová
authorId: andrea.hoffmannova
image: posts/jogging1.jpg
tags: 'Ostrava Ostrava-Poruba Sport Myslivna Andrea-Hoffmannová'
---

**Ostrava, 28. srpna 2018 - Porubští Piráti zvolili originální způsob prezentace jedné z priorit svého programu - záchrany Lesoparku Poruba. Rozhodli se totiž pro pravidelný jogging v této Porubany oblíbené klidové a relaxační zóně.**
 
> „Máme k Myslivně vztah, protože zde stejně jako vy žijeme a také si přejeme, aby byl celý areál i nadále zasvěcen výhradně sportovním a odpočinkovým aktivitám. Těší nás, že nám během těchto akcí ostatní návštěvníci vyjadřují své sympatie a podporu. To nás pochopitelně motivuje nejen k dalšímu běhání,“

uvedla lídryně porubských Pirátů Andrea Hoffmannová.
 
Trasa dlouhá něco kolem pěti kilometrů vede od Domova sester přes lesopark k Myslivně, pak kolem VŠB k tramvaji.

> „Budeme rádi, když se k nám přidáte, lépe nás poznáte a my vás. Během joggingu nebo při občerstvovací zastávce na Myslivně se můžeme bavit o tom, jak by měla vypadat budoucí Poruba,“

dodala Hoffmannová.
 
Termíny a časy porubského pirátského joggingu najdete v událostech na stránkách Pirátů Ostrava-Poruba. 

- - -
