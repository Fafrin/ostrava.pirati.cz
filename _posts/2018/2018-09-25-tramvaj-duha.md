---
layout: post
category: CLANKY
title: 'Pirátské stanovisko k nové tramvajové trati v Porubě'
date: 2018-09-25T10:00:00.000Z
author: Andrea Hoffmannová
authorId: andrea.hoffmannova
image: posts/tramvaj1.jpg
tags: 'Ostrava Ostrava-Poruba Doprava'
---

Piráti se staví kladně k ekologizaci dopravy a podporují budování tramvajových sítí v souladu s územním plánem, ale jen za předpokladu, že projekt bude splňovat tyto podmínky:

<ol>
<li>nová tramvajová trať nezhorší životní podmínky lidí obývajících danou lokalitu,</li>
<li>budování trati a projekt budou šetrné k zeleni,</li>
<li>bude vyřešeno parkování a veškerá infrastruktura v dané oblasti.</li>
</ol>
 
V minulosti se naši kandidáti vyjádřili v petici za ekologizaci veřejné dopravy, Petr Říman je dokonce autorem jedné z nich. To však neznamená, že jsme připraveni podpořit projekt, který by byl proti výše zmíněným kritériím výstavby. Vnímáme, že v případě plánované tramvajové trati na porubský VIII.&nbsp;obvod selhala komunikace mezi politickými představiteli a občany, protože celý projekt byl představen a komunikován poměrně pozdě. Piráti budou prosazovat lepší komunikaci o zásadních projektech výstavby na území města Ostravy a zasadí se o to, aby se občané mohli – například v referendu – podílet na rozhodování o vybraných projektech. 

---
