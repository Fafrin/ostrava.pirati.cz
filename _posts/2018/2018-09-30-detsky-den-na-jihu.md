---
layout: post
category: CLANKY
title: 'Na Jihu ukázali, jak může vypadat dětský den'
date: 2018-09-30T09:00:00.000Z
author: Pavlína Nováčková
authorId: pavlina.novackova
image: posts/detsky-den-jih.jpg
tags: 'Ostrava-Jih Rodina'
---

**Dětský pirátský den na Jihu proběhl v neděli 23. září a svým založením připomínal spíš komunitní akci – tím hlavním totiž nebyly bombastické a prvoplánové atrakce, ale nápady a nadšení všech zúčastněných.**

Akce se odehrála v prostoru před Kinem Luna, který prošel před pár lety výraznou <a href="http://projektstudio.cz/portfolio/rekonstrukce-predprostoru-kina-luna/" target="_blank">rekonstrukcí podle návrhu architekta Davida Kotka</a> a získal hravou podobu odkazující na koberec filmových hvězd, které kino navštěvují na plátně. Pro údržbu a pořádání kulturních akcí je však těžko uchopitelný a v současnosti ani netvoří jednotný celek s kinem, jelikož kavárna, do které venkovní prostor ústí, se otevírá až v odpoledních hodinách. Není ideálnějšího místa pro pořádání kulturní akce, třeba i dětského dne, než to, které potřebuje oživit a ukázat svůj potenciál.

Malí i velcí si mohli vyzkoušet různá stanoviště – kromě už tradičního malování na obličej a skákacího hradu mohli taky skládat barevnou mozaiku, postavit věž, zahrát si pirátské pexeso nebo logickou hru. Do koše děti házely všechny špatné vlastnosti – pýchu, lhaní, krádež, podvádění, o kousek dál krmily hladové piráty tenisovými míčky a skákalo se přes paragraf (což politici sice umí výborně ve slovech a chování, ale většina z nich na to nemá ve skutečnosti fyzičku). Vzpomínku na dětský den zajistilo cvaknutí v pirátském fotokoutku. Hlad a žízeň pomohli návštěvníkům utišit v nedávno otevřeném baru <a href="https://www.facebook.com/Bar-Jin%C3%A1-Sf%C3%A9ra-247078879392457/" target="_blank">Jiná sféra</a>, který svou nabídkou myslel na děti i dospělé.

Každá akce by měla mít přidanou hodnotu. V tomto případě to byla sbírka šatstva pro <a href="http://www.moment-ops.cz/" target="_blank">neziskovou organizaci Moment</a>, do které zapojili i samotní kandidáti do zastupitelstva a <a href="https://martindosenatu.cz/" target="_blank">Martin Tomášek</a>, kandidát Pirátů do Senátu.

Dětského pirátského dne se zúčastnil i Jakub Michálek, poslanec a místopředseda České pirátské strany, který v Ostravě strávil celý víkend, aby lépe poznal problémy, které nás ve městě trápí.

Jsme rádi, že se dětský den před Kinem Luna vydařil. Velkou část aktivit připravili Piráti z Jihu vlastními silami a s dětmi strávili celou neděli bez ohledu na své místo na kandidátce. Přestože se počasí nevyvedlo a postrašil nás i malý deštík, přesvědčili jsme se o tom, že má smysl pořádat akce, do kterých se zapojí místní obyvatelé, spolky i živnostníci. A také, že je důležité hledat potenciál konkrétních míst a rozvíjet ho.

---
