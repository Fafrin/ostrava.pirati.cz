---
layout: post
category: CLANKY
title: 'Dusno na základní škole Horymírova: polovina učitelů zvažuje opuštění školy'			
date: 2022-03-17
author: Jana Ožanová
image: posts/zs-horymírova-pirati.jpg
tags:					
  - Ostrava
  - Ostrava-Jih
  - Školství
  - Arnošt-Žídek
  - Pavlína-Polášková		
---

Ostrava, 17. března 2022 – **Prostředí plné teroru, šikany a zastrašování. Tak popisuje atmosféru na základní škole Horymírova velká část zaměstnanců. Na protest proti chování ředitelky Miroslavy Škaldové chce školu opustit 22 z 38 pedagogů. Nespokojení zaměstnanci školy nedávno adresovali zastupitelům obvodu Ostrava-Jih petici, kde si stěžují na několik měsíců trvající problémy na pracovišti včetně porušování zákoníku práce a bossingu ze strany ředitelky. Množí se i stížnosti z řad rodičů. Celkově jde o neuvěřitelných 62 stížností na chování ředitelky týkajících se hospodaření, výuky i vztahů.**

<hr />

Kritická situace na dříve vyhlášené škole byla se řešila také na posledním zasedání zastupitelstva obvodu. Pirátští zastupitelé apelovali na radu obvodu jako zřizovatele, aby udělal vše pro to, aby pedagogové neodešli. Navrhli doplnit usnesení k odpovědi na petici, která nenabízela řešení, deklaratorní výrok, kterým by vyjádřilo zastupitelstvo podporu radě v jejím konání. Radní prý nyní čekají na výstup z komplexní kontroly ČŠI, který by měl potvrdit pochybení při vedení školy.

>„Obrátili jsme se již několikrát na zřizovatele školy a odbor školství, dále také na školskou radu naší školy, Českou školní inspekci, Oblastní inspektorát práce, Krajskou hygienickou stanici, odborový svaz, právníky, představitele kraje, školského ombudsmana i ministra školství. Bohužel nic z toho dosud nevedlo ke zlepšení situace ve škole a většina pedagogů už nemá sílu v takovém prostředí nadále vyučovat,“

komentuje Hana Žídková, pedagožka základní školy Horymírova a spoluiniciátorka akce.

Situaci podrobně sleduje i pirátský člen komise školské a kulturní Ostrava-Jih Arnošt Žídek.
>„Už od října řeším s pedagogy ZŠ Horymírova naprosto šílené chování paní ředitelky Škaldové a několika dalších lidí z jejího blízkého okolí. Mluvil jsem nejprve s jednotlivci, pak s odborovou organizací, pak se skupinami pedagogů,“

přibližuje Arnošt Žídek situaci na škole. A dodává:

>„Bavíme se o člověku, který byl na své místo jmenován právě politickou zvůlí bývalého vedení obvodu. Školství vedl Adam Rykala z ČSSD, a paní Škaldová nevyhrála výběrové řízení. Tehdy zvítězila její předchůdkyně – dlouhodobá ředitelka Marie Lukovská. Adam Rykala už ve vedení obvodu naštěstí není a paní ředitelka už nemá politické krytí. Takže se v holé nahotě ukazuje, že není schopna vést školu. Koneckonců tenhle problém už řešilo cca v roce 2008 gymnázium Hladnov, kde paní Folková/Škaldová byla také kdysi ředitelkou a kde pod tlakem médií nakonec sama z funkce odstoupila.“

>„Za nezdravé klima a lidsky nefunkční komunikaci v každé organizaci může vždy manažer,“

uzavírá předsedkyně zastupitelského klubu Pavlína Polášková

---

Úvodní obrázek zdroj: [Pavlína Polášková]({{'pavlina-polaskova' | prepend: '/lide/' | relative_url}}) /Piráti/ \[[CC BY-NC-SA 4.0](https://creativecommons.org/licenses/by-nc-sa/4.0/deed.cs)\].

- - -
