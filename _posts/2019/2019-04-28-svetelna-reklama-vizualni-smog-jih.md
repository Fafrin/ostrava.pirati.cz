---
layout: post
category: CLANKY
title: 'Svítíš, svítíš, poblikáváš… A máš všechna povolení?'
date: 2019-04-28T18:00:00.000Z
author: Ondřej Ručka
authorId: ondrej.rucka
image: posts/vizualni-smog-1.jpg
tags:
  - Ostrava
  - Ostrava-Jih
  - Kultura
  - Architektura
---

**Reklamy, kam se podíváš, billboardy ze všech stran – je to kultura nebo už ani trochu? Asi nejsme sami, komu tenhle „smog“ vadí. Jako Piráti jsme boj s podobnými reklamními vetřelci umístili mezi významné body svého programu v posledních komunálních volbách a nezapomněli jsme na to.**

Jak ale s reklamním a neméně protivným světelným smogem naložit? Právě tím se už nějaký čas zabývají městští zastupitelé, komplexní řešení však zatím Ostravě chybí. Jenže – jak nedávná zkušenost ukázala – problém nemusí být neřešitelný. Stačí spolupracovat.

Obyvatelům Hrabůvky v ulici Dr. Martínka „naservíroval“ nějaký dobrák na jedno z místních obchodních center velkoplošný reklamní panel. Svítil do všech stran, poblikával a rušil stovky domácností ve svém okolí.

Naštěstí si to občané nenechali jen tak líbit a obrátili se na nás, tedy na Piráty z Ostravy – Jihu. Nelenili jsme a vyrazili na stavební úřad.  Tam nám k našemu překvapení sdělili, že světelný panel byl na nákupní centrum instalován bez stavebního povolení.

Jakmile úřad obdržel patřičný „podnět“, zahájil správní řízení. A výsledek? Světelný blikající vetřelec musel zmizet.

Ono je dobré dívat se kolem sebe a nebát se ozvat. Občas se totiž ukáže, že řešení nemusí být vůbec složité.  

- - -
