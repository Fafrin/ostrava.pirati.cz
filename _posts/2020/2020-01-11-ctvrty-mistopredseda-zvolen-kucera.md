---
layout: post
category: CLANKY
title: 'Čtvrtým místopředsedou Pirátů se stal Ostravák Martin Kučera. Piráti si dnes zvolili kompletní předsednictvo'
date: 2020-01-11T08:00:00.000Z
author: Mediální odbor
image: posts/cf-kucera.jpg
tags:
  - Ostrava
  - Celostátní-fórum
  - Martin-Kučera
---

Ostrava, 11. ledna 2020 – **V posledním kole volby místopředsedy uspěl s 225 hlasy Martin Kučera, který získal o jeden hlas víc než Markéta Gregorová. Piráti si tak na dnešním Celostátním fóru v Ostravě zvolili kompletní vedení, když se předsedou stal Ivan Bartoš a místopředsedy Olga Richterová, Vojtěch Pikal, Radek Holomčík a Martin Kučera.**

<hr />

> „Děkuji všem, kteří mi dali důvěru, je to pro mě velký závazek. Učiním maximum pro naplnění cílů, které jsem deklaroval – posílení kontaktu předsednictva s členskou základnou a získávání zpětné vazby, odstranění vnitrostranického deficitu v dodržování principů, na nichž jsme vznikli a vyrostli. Jestliže hlásáme, že to, co chceme po jiných, zkoušíme na sobě a sami dodržujeme, musí to být vždy pravda a předsednictvo by mělo jít příkladem, i kdyby to znamenalo složitější cestu,“

komentoval své zvolení Martin Kučera.
