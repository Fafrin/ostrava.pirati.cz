---
title: "Atraktivní veřejný prostor"
shortTitle: "Atraktivní veřejný prostor"
uid: verejny-prostor 
campaignCategoryUid: moap2022
campaignGroupUid: volby-2022
approved: #
garant: # 
img: program/mistni-rozvoj.svg
perex: >
  Kvalitní a bezpečný život na MOaPu
order: 1
---

**Za poslední 4 roky se nám podařilo klesající trend obyvatel v našem obvodu zastavit a dokonce zvrátit. Centrum ožívá a roste. Naše investice do bytového fondu se ukázaly být velmi důležité - nechceme být místem jen pro pár vyvolených, ale zdravý a rostoucí obvod, který se bude všestranně rozvíjet. Situace kolem pandemie Covidu nás sice nejprve zbrzdila, ale tím rychleji jsme se dokázali znovu nastartovat.**

## Dostupné bydlení a kvalita života

- **Budeme dále pokračovat v rozvoji bytového fondu** v centru města. Našim cílem je, aby náš bytový fond byl rentabilní a soběstačný.
- Platí i nadále, že budeme preferovat zachování bytového fondu jakožto nástroje rozvoje a **prodej** bytů **umožníme jen velmi uváženě v ojedinělých případech a zcela transparentně**.
- **V obytných zástavbách budeme pokračovat v revitalizacích veřejného prostoru**. Máme připraveny projekty pro sídliště **Fifejdy** a **Šalamounu**, dokončuje se revitalizace ve vnitrobloku **Arbesova** a zpracujeme i studii pro oblast **Jindřišky**, která byla dosud upozaděna.
- Podpoříme rozvoj kvalitních soukromých gastro podniků, prodejen i coworkingových center, chceme v našich nebytových prostorách originální a **pestrou a kvalitní nabídku pro zákazníky**.
- Ve spolupráci s MAPPA nastavíme pravidla zapojování modrozelené infrastruktury do městských i soukromých investic, **stavby i zeleň musí fungovat jako jeden systém**.

## Atraktivní veřejný prostor

- **Podporujeme architektonické soutěže pro významné městské prostory** a rekonstrukce soukromých památkově chráněných domů (např. Ostravica - Textilia, Bachner).
- **Odstraníme parkoviště z Kostelního náměstí** a proměníme ho na atraktivní místo pro setkávání a kulturní aktivity.
- **Prosadíme Stodolní ulici jako pěší zónu** a umístíme vzrostlou **zeleň na Nádražní ulici**.
- **Budeme spolupracovat na plánech revitalizace Černé louky**.
- **Dokončíme pasportizaci komunikací a mobiliáře a dle výsledků připravíme plán oprav** nejen v centru města, ale i v obytných zónách a na sídlištích. Ve spolupráci s MAPPA připravíme manuál veřejného prostranství obsahující jak povrchy, tak i vhodný mobiliář pro konkrétní oblasti.
- **Realizujeme celoroční projekty oživujících centrum města** - Masarykovo náměstí, Havlíčkovo nábřeží, Komenského sady a další.
- Chceme i nadále společně s Vysokou školou báňskou a Ostravskou univerzitou **hledat řešení pro budovu Ekonomické fakulty VŠB**, tato budova nesmí zůstat do budoucna prázdná.
- **Podporujeme výstavbu** Moravskoslezské knihovny tzv. Černé kostky, přístavbu Domu umění tzv. Bílého stínu a vybudování nové koncertní síně Janáčkovy filharmonie.
- Po 4 roky **aktivně podporujeme vznik a provoz městských trhů** a nyní jim dáme i důstojný trvalý prostor. 

## Podpora kultury v obvodu

- Podporujeme **zvelebování veřejného prostoru**, tak aby byl příjemným místem pro setkávání obyvatel.
- Prosadíme **komplexní koncepci oživení obvodu** a navážeme na akce typu Zažij Ostravu jinak, Ostravský kompot, Slavnosti Ostravice a aktivity na Havlíčkově nábřeží a na náměstí Svatopluka Čecha. Znovu oživíme Stodolní ulici.
- **Zajistili jsme spravedlivé rozdělování dotací** na kulturu, a to většinovou účastí odborníků v dotační komisi, jejíž složení bude až do přidělení dotace anonymní, abychom předcházeli lobbingu a korupci.
- **Podporujeme mladé umělce** a jejich veřejnou prezentaci (spolupráce s Fakultou umění OU, Janáčkovou konzervatoří, uměleckými školami atp.).
- **Budeme preferovat podporu lokální činnosti spolků** a neziskových projektů a projektů, které zlepšují image Ostravy.
- **Budeme usilovat o další rozšíření kultury do ulic** (podpora malých festivalů, studentských akcí apod.).
- Podpoříme sousedské aktivity v obvodu.

## Bezpečnost občanů

Bezpečnost občanů Ostravy je pro Piráty zcela zásadní nejen v rámci snahy o zastavení odlivu obyvatel. Obyvatelé Ostravy musí mít pocit bezpečí a v případě jakéhokoli problémů jim musí být poskytnuta okamžitá a efektivní pomoc.

- **Podpoříme služby a aktivity s reálným dopadem na bezpečný prostor v obvodu (sociální služby, terénní programy, asistenti prevence).**
- **Budeme usilovat o posílení hlídek městské policie** v rizikových oblastech.
- **Zajistíme dětem bezpečnou dopravu v blízkosti škol.**
- **Podpora preventivních aktivit pro vyvážení práce městské policie.**

