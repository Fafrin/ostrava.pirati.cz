---
title: "Otevřená radnice"
shortTitle: "Otevřená radnice"
uid: otevrena-radnice
campaignCategoryUid: moap2022
campaignGroupUid: volby-2022
approved: #
garant: # 
img: program/otevrena-radnice.svg
perex: >
  Přístup k informacím, spolupráce s občany a Agenda 21
order: 4
---

**Piráti umožní občanům komfortní komunikaci s úřady a podílet se připomínkami na rozhodování o rozvoji obvodu. Otevřená radnice znamená i snahu o omezení střetu zájmů a korupce politiků a úředníků.**

## Maximální přístup k informacím

- **Umožnili jsme občanům snadný přístup k maximu informací**. Máte k dispozici údaje o rozpočtu, dopravě, životním prostředí, městských bytů k pronájmu, investicích. Informace můžete sledovat na speciálních webových stránek, nebo v aplikaci v mobilu. Tyto informační zdroje ještě více rozvineme.
- **Nepřipustíme nevýhodné prodeje majetku**, o kterých se veřejnost většinou dozví, až když už je pozdě. O případném prodeji majetku budeme informovat s předstihem a s maximálním využitím různých informačních kanálů. Jako formu preferujeme veřejné aukce, která nejlépe stanoví cenu prodávaného majetku.
- **Pro každou relevantní investiční akci uspořádáme veřejné projednání** za účasti politické i odborné reprezentace.
- **Vedení radnice se bude pravidelně setkávat s občany obvodu**, zpětná vazba je pro nás velmi důležitá.
- Informace budeme i nadále **zveřejňovat i v podobně měsíčníku Centrum**, aby se dostaly mezi co největší množství občanů.

## Zamezení korupce politiků a úředníků

- Podporujeme **přístup veřejnosti do registru majetkových přiznání politiků**, aby tyto také podléhaly veřejné kontrole. 
- Prosadili jsme **jmenovitá hlasování jednání rady obvodu**, aby každý občan mohl posoudit hlasování svého zástupce  jeho případný střet zájmů.

## Spravedlivé granty a dotace

- Budeme poskytovat granty a dotace ne podle známostí, ale **podle potřeb**.
	- Nastavili jsme nově mnohem více transparentně proces přidělování všech dotací. Dotace jsou přidělovány pomocí spravedlivého bodového systému na základě předem daných kritérií, která jsou v kompetenci jednotlivých komisí s nadpoloviční většinou odborníků. 

## Participace občanů na podobě života ve městě

- **Podporujeme zapojení občanů do rozhodování** a jejich sounáležitost s místem, kde žijí. Budeme zveřejňovat termíny zasedání zastupitelstva i veškeré podklady pro ně, a to v dostatečném předstihu a tyto informace si kdykoliv zpětně dohledáte.
- Budeme pořizovat a zveřejňovat v archivu **videozáznamy i detailní zápisy**, včetně hlasování.
- Budeme dál předkládat **participativní rozpočty** a necháme veřejnost skutečně rozhodovat o podobě veřejného prostoru. Sejdeme se na **pravidelných formálních i neformálních setkání s občany** a budeme se i nadále pečlivě zabývat veškerými podněty, peticemi a návrhy.

## Agenda 21 a strategický plán

- **Zapojili jsme se do realizace Agendy 21** za účelem zajištění kvalitní veřejné správy umožňující účast veřejnosti na rozhodování a plánování rozvoje města. Udržitelný rozvoj musí být i nadále prioritou nás všech.
- Vytvořili jsme spolu s odborníky, politiky, laickou i odbornou veřejností strategický plán rozvoje našeho obvodu **FajnOVA CENTRUM**. Ale i ten je potřeba dále kultivovat, rozvíjet a hlavně uvádět do života, aby nezůstal jen na papíře. V dalších letech jej tedy zpřesníme o podrobnější rozpracování jednotlivých oblastí (Centrum, Šalamouna, Fifejdy, Jindřiška a Přívoz) a zapracujeme jeho použití přímo do rozhodovacích procesů při vedení obvodu.

