---
title: Kultura
shortTitle: Kultura
uid: kultura-jih
campaignCategoryUid: jih2018
campaignGroupUid: volby-2018
approved: #
garant: pavlina.polaskova
img: program/kultura.svg
perex: >
  Kultura na Jihu potřebuje vzpruhu. Musíme více spolupracovat se spolky a neziskovými organizacemi, podporovat místní umělce a pomáhat kultuře tzv. odspodu. Organizace akcí má klást důraz na jedinečnost místní kultury, proto chceme více zapojit studenty a kreativní obyvatele Jihu.
order: 4
---

**Kultura na Jihu potřebuje vzpruhu. Musíme více spolupracovat se spolky a neziskovými organizacemi, podporovat místní umělce a pomáhat kultuře tzv. odspodu. Organizace akcí má klást důraz na jedinečnost místní kultury, proto chceme více zapojit studenty a kreativní obyvatele Jihu.**

<dl class="c-program-key-point-list">
  <dt>Struktura kultury</dt><br />
  <dd>Provedeme revizi kultury na Jihu. S pomocí odborníků zmapujeme, co v našem obvodu chybí a kde jsou případné nedostatky. Výsledky analýzy srovnáme to se situací jiných měst a využijeme jejich zkušeností, abychom vyšli vstříc lidem napříč společností a uspokojili poptávku po různých oblastech a náročnosti kultury.</dd>
  <dt>Vlastní akce</dt><br />
  <dd>Proměníme strukturu aktivit na Jihu. Akce upravíme tak, aby měly vlastní výraz. Nechceme na akcích každý stánek jiný, ale co nejčistší styl. Budeme reagovat na aktuální poptávku a hlad po kultuře, pro konání akcí budeme také hledat neobvyklá místa.</dd>
  <dt>Spolupráce</dt><br />
  <dd>Chceme na pořádání akcí spolupracovat s místními spolky, komunitami i jednotlivci, a to jak systémem dotací, tak materiální nebo personální pomocí. Chceme je propojovat se školami i spolu navzájem, být jim nápomocní. Zapojíme školy, ne však jako zřizovatel, který školám něco nařizuje, ale takovým způsobem, aby s organizací akcí mohli pomáhat i studenti, něco se přiučili a posílil se jejich vztah k našemu obvodu. Budeme podporovat drobné živnostníky a podnikatele, protože ti jsou součástí rozvoje a kultury v obcích.</dd>
  <dt>Efektivita organizací</dt><br />
  <dd>Chceme posunout dramaturgii Kulturních zařízení Ostrava-Jih dále. Dělat více specializovaných filmových večerů nebo minifestivalů, připojovat se do projektů. Zefektivníme financování, např. vytvářením rezerv nebo jasnější přerozdělování.</dd>
  <dt>Propagace</dt><br />
  <dd>Budeme chtít, aby se vizualizace a propagace akcí a činností v obvodu zjemnila, hlavně při vytváření propagačních materiálů. Propagační materiály a darovací předměty budeme nakupovat od místních živnostníků.</dd>
  <dt>Informační centrum a galerie</dt><br />
  <dd>Chceme dokončit vybudování plánovaného informačního centra, buďto jako pobočku Ostravského informačního servisu, nebo vlastní. Přestože se v obvodu nachází několik galerií, obvod svou vlastní galerii nemá. Budeme proto hledat vhodný prostor, ať už ve vlastnictví obvodu nebo k pronájmu, v ideálním případě takový, který kde by mohla galerie fungovat spolu s informačním centrem.</dd>
  <dt>Začátky v kultuře</dt><br />
  <dd>Budeme podporovat mladé umělce – kapely, divadelní spolky, taneční skupiny. Kromě finanční injekce a způsobů uvedených výše jim pomůžeme najít prostory pro zkoušení (garáže, školy atd.), které pro ně budou finančně únosné. Umožníme jim získat zkušenosti na akcích pořádaných městským obvodem a budeme je doporučovat i dalším městským obvodům a městům. Zřídíme databázi umělců z Ostravy a okolí a budeme ji udržovat.</dd>
</dl>
