---
title: "Udržitelnost"
shortTitle: "Udržitelnost"
uid: udrzitelnost 
campaignCategoryUid: poruba2022
campaignGroupUid: volby-2022
approved: #
garant: # 
img: program/zivotni-prostredi.svg
perex: >
  Klimatický plán, udržitelná doprava a zdroje energie 
order: 3
---

Každá generace má usilovat o předání společného okolí v co nejlepší podobě. Město a příroda vůči sobě nestojí v protikladu, jak se nám snaží namluvit konzervativci. Naopak. Jejich vzájemný soulad zvyšuje blahobyt obyvatel a kvalitu života ve městech. Chceme obvod otevřený lidem, aby náš veřejný prostor byl příjemným místem pro trávení volného času a nebyl jen plný dopravního ruchu. Více zeleně, méně smogu a koncepce, která město udělá přívětivějším pro volnočasové aktivity.

## Vytvoříme nový klimatický plán!

Součástí našeho klimatického plánu budou adaptační opatření na klimatickou změnu.  Při revitalizaci veřejného prostoru budeme věnovat pozornost zeleni s cílem ji prioritně zachovat a rozšířit.  Vedle výsadby zeleně budeme umísťovat mlžítka a vodní prvky, abychom ochlazovali město. Zaměříme se také na elektromobilitu, protože konec spalovacích motorů se blíží a je třeba vybudovat úplně novou infrastrukturu pro nabíjení automobilů. S nabíjecími stanicemi budeme počítat při regeneraci sídlišť!

## Doprava může být udržitelná!

Mnohem větší prostor plánujeme dát přirozenému pohybu. Tedy chůzi a také jízdě na kole. 

Dopravovat se udržitelně musí být pohodlné a bezpečné. Zaměříme na bariéry ve veřejném prostoru. Bezbariérovost komunikací je pro nás prioritou a musí se n ani myslet při každé rekonstrukci ulice, a to nejen na papíře!

## Udržitelné zdroje energie!

Připravíme město na komunitní energetiku, podpoříme budování solárních panelů a dalších alternativních zdrojů energie s cílem snížit náklady a energetické nároky. 

Vysoké ceny energií hodláme vyřešit snižováním energetické náročnosti budov spravovaných obcí (školy, úřady, nájemní byty), zodpovědnost za budoucnost promítneme do systematického snižování uhlíkové stopy. 

## Zastavíme světelný smog!

Prosadíme úspornější osvětlení šetrnější k přírodě, proto aby se nejen nám lépe spalo, ale uleví to i peněžence. V rámci úspory energie bychom v méně frekventovaných místech nasadili smart lampy veřejného osvětlení, upravíme lampy veřejného osvětlení tak, aby svítily dolů a ne nahoru. U nového veřejného osvětlení zajistíme možnost nabíjení elektromobilů a elektrokol.

