---
title: "Pirátská politika"
shortTitle: "Pirátská politika"
uid: piratska-politika 
campaignCategoryUid: poruba2022
campaignGroupUid: volby-2022
approved: #
garant: # 
img: program/otevrena-radnice.svg
perex: >
  Transparence a chytré technologie
order: 2
---

Máme odvahu vnášet do politiky lidskost a důvěru. Vlastním příkladem měníme politickou kulturu na otevřenou, důvěryhodnou a bez poskvrny. Děláme veřejné věci poctivě, slušně a správně. 

## Politikům bude vidět pod ruce!

Nové technologie umožňují mnohem větší kontrolu a dohled veřejnosti nad chováním politiků i úředníků. Udržíme jmenovité hlasování rady města, online vysílání zastupitelstva i zveřejňování programů, zápisů a materiálů občanům. Zveřejníme přehled hlasování a účastí zastupitelů. V rámci našich uvolněných politiků budeme prosazovat transparentní jednání, bez střetu zájmu!

## Zveřejníme vše, co můžeme, nikoliv pouze to, co musíme!

Rozpočet vždy jasně a srozumitelně odůvodníme, aby lidé věděli, za co obec utrácí a proč.  S předstihem budeme informovat o plánovaných větších investicích.
Chceme zveřejňovat smlouvy i nad rámec povinností zákona, tedy i smlouvy s hodnotou nižší než 50 000 Kč. Zároveň hodláme zveřejňovat i faktury, které vypovídají o reálných částkách vyplacených na základě smluvních vztahů!

## Nové technologie udělají z Poruby chytrý obvod!

Nové přístupy umožňují optimalizaci služeb a podporují efektivitu. S pomocí moderních technologií budeme město řídit projektově a strategicky, na základě jasných dokumentů a dat. Na nich budou postaveny naše priority a plány. 

Díky rozšířené službě mobilního rozhlasu vám vše důležité pípne přímo v mobilu!

## Společnosti musí být transparentní!

V řídicích a kontrolních orgánech společností samosprávy obvodu budeme preferovat odborníky. Prosadíme obsazování pozic na základě výběrových řízení. Znemožníme neprůhledné hospodaření i vyvádění majetku!

