---
title: "Lidé"
shortTitle: "Lidé"
uid: lide 
campaignCategoryUid: poruba2022
campaignGroupUid: volby-2022
approved: #
garant: # 
img: program/mistni-rozvoj.svg
perex: >
  Člověk na prvním místě
order: 1
---

Na prvním místě jsou pro nás vždycky lidé a chceme, aby se lidem v Porubě dobře žilo. Chceme zvednout kvalitu každodenního života. Nejde nám o megalomanské projekty, protože věříme, že jediné opravdu smysluplné investice, jsou investice do lidí. Jdeme využít obrovský potenciál, který Poruba má.

## Veřejnost bude rozhodovat o svém okolí!

Váš názor nás opravdu zajímá! Podpoříme projekty zapojující občany do plánování a rozhodování radnice jako je participativní rozpočet a zajistíme transparentní průběh hlasování, informovanost občanů, pro co nejkvalitnější výsledky, a hlavně spokojenost obyvatel Poruby. Chceme s lidmi opravdu mluvit. Dáme lidem šanci přímo rozhodovat o svém bezprostředním okolí!

## Do čtyř let nebudete muset na úřad fyzicky!

Zrychlíme proces digitalizace služeb radnice. Díky novým technologiím může být radnice otevřena 24 hodin denně 7 dní v týdnu a lidé si mohou vše důležité vyřídit z pohodlí domova. Vše, co jde řešit online, zpřístupníme online, přehledně, srozumitelně. Chceme úřad bez front. Stop papírům a obíhání!

## Veřejný prostor je funkční a bezpečný!

Přispějeme k oživení prostor v porubských dvorech a vnitroblocích vybudováním míst k setkávání lidí. Vytvoříme „chill-out zóny“ např. se šachovými a pingpongovými stoly. Každý prostor by měl přirozeně sdružovat sousedy– komunity se společnými zájmy, které jsou vítaným partnerem radnice.

Při hledání neotřelých, funkčních řešení si necháme poradit odborníky z řad architektů a urbanistů!

## Dáme Porubě potřebnou péči!

Budeme prosazovat rovné zacházení a aktivně předcházet sociálním problémům. Pro rovnoprávnost je potřeba dlouhodobé řešení, nikoliv nařízení a kvóty. Chceme dlouhodobé nástroje, které pomáhají na cestě ke vzájemnému soužití.

Ve spolupráci s magistrátem budeme nadále podporovat bydlení s prvky Housing First. Rozšíříme nabídku obecního bydlení, ať už formou rekonstrukce bytů, tak investicemi do novostaveb. Budeme spolupracovat formou partnerských projektů a pomáhat se smysluplnou zástavbou soukromých investorů tak, aby byly přínosné pro lidi a porubskou pokladnu (ne pouze pro developery)!

