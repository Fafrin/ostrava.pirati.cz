---
layout: communal-elections
title: Volby 2022 - Komunální program MOaP 4.0
campaignCategoryUid: moap2022
candidateListUid: moap
---

## 4 roky Pirátů na radnici

Piráti jsou toto volební období součástí vedení radnice obvodu Moravská Ostrava a Přívoz, v rámci níž nám byly svěřeny stavební investice, hospodaření s byty a nebytovými prostory, doprava, komunální služby, informační systémy, otevřená radnice, životní prostředí, veřejné zakázky a posléze i Místní agenda 21, poté co k ní obvod přistoupil. Velkou část našeho programu do komunálních voleb 2018 jsme začlenili do programového prohlášení naší koalice s ANO a ODS a velkou část z něj jsme dokázali také následně naplnit.

Nebylo to však jednoduché. Značná část tohoto volebního období se nesla ve znamení pandemie COVID19, v rámci které bylo naším velkým úkolem pomoci našim podnikatelům v krizi, do které je tento stav dotlačil. Museli jsme jim pomoci přečkat toto období a zároveň nijak neohrozit ostatní naše úkoly v rámci samosprávy a trpělivou prací a rozvahou se nám to dle našeho názoru podařilo. Naučili jsme se postupně s tímto virem a jeho následnými mutacemi fungovat, ale letos přišla další tragédie v podobě války na Ukrajině, kterou přepadl její soused Rusko. I s tímto úkolem jsme se dokázali utkat se ctí, kdy jsme aktivně pomohli uprchlíkům z Ukrajiny a mnozí z nich u nás našli dočasný domov. 

Přes všechna tato úskalí se v tomto období obvod Moravská Ostrava a Přívoz začal rozvíjet a do centra se nám vrátil život. 

Co jsme vám slíbili a splnili:
- podařilo se nám dosáhnout historicky nejvyšších investic. A to jak v nominální hodnotě, tak v procentech celkových rozpočtů,
- podařilo se nám obnovit a vrátit do oběhu přes 100 bytů, naše investice do původně neutěšeného stavu našeho bytového fondu se zpětně ukázalo jako tou nejlepší strategií pro rozvoj obvodu,
- vnímáme kvalitní zeleň jako jednu z nejdůležitějších aspektů bydlení v našem obvodu. Provedli jsme pasportizaci všech stromů v obvodě a umožnili významné zlepšení péče o ně, investovali jsme do obnovy zeleně v mnoha ulicích obvodu, rekonstruovali Bezručův sad, sad Boženy Němcové dostal svůj 10 letý plán a sad Milady Horákové prochází krajinářsko-architektonickou soutěží. Založili jsme na mnoha místech v obvodu „luční trávníky“ a připravili pro vás informační web [zelenvcentru.cz](https://zelenvcentru.cz/ "Zeleň v centru"), kde se můžete vše dočíst
- 	otevřeli jsme vám radnici dokořán. Přihlásili jsme se jako obvod k Místní Agendě 21, zavedli participativní rozpočet a realizovali pak vámi vybrané nápady, připravili pro vás mnoho veřejných projednání k našim investicím, dali jsme vám k dispozici kompletní klikací rozpočet všech příjmů a výdajů radnice, zavedli i bodový systém přidělování dotací,
- správa obvodu dostala konečně i konkrétní a reálnou vizi rozvoje. Po roce a půl práce a spolupráce s odbornou i laickou veřejností, jsme připravili FajnOVA CENTRUM - Strategický plán udržitelného rozvoje našeho obvodu na roky 2022–2027 s dlouhodobým výhledem do roku 2035.

Ten výčet zdaleka není úplný a my se vám vynasnažíme i na základě našich zkušeností nyní předložit nový plán 4.0 pro další volební období.


<section class="o-section o-section--spaceBot">
  <div class="o-section-inner">
    <div class="o-section-block">
      <div class="c-BasicPage">
        <div class="c-BasicPage-content">
          {% assign program = site.program | where: "campaignCategoryUid","moap2022" | sort: 'order' %}
          <div class="row small-up-3 medium-up-5 large-up-7">
            {% for item in program %}
              <div class="column column-block">
                <a href="{{ item.url | relative_url }}">
                  <img class="program-icon" src="{{ item.img | prepend: 'assets/img/' | relative_url }}" alt="{{item.shortTitle}}" />
                  <center>
                    <h6>{{item.shortTitle}}</h6>
                  </center>
                </a>
              </div>
            {% endfor %}
          </div>
        </div>
      </div>
    </div>
  </div>
</section>
