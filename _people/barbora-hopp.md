---
uid: barbora.hopp
name: Barbora Hopp
titles:
  before: BSc.
  after:
categore:
- clen
img: people/barbora-hopp.jpg 
description: politická analytička
mail: hopp.b@hotmail.com
---

Barbora Hopp (*1985) se narodila v Ostravě a po úspěšném absolvování studia na Obchodní akademii se v roce 2004 odstěhovala do Velké Británie, kde žila více než 13 let.

Zprvu pracovala v sektorech typických pro přistěhovalce jako je péče o děti, maloobchod i pohostinství. Po pár letech v Británii se rozhodla rozšířit si obzory a vycestovala do Číny, kde 4 měsíce učila angličtinu. Tento přímý střet s totalitou v ní prohloubil zájem o lidská práva, politiku a sociologii. Uvědomila si, že demokracie a výsady s ní spojené nejsou dostupné pro všechny a ti šťastněji narození by o svou svobodu měli pečovat.

Po návratu do Británie vystudovala bakalářský kombinovaný obor Lidská práva a Sociální antropologie na University of Roehampton v Londýně. Po studiu absolvovala stáž v Imperial College Healthcare NHS Trust v oddělení pro rovnoprávnost a diversitu. Poté pracovala jako manažerka v několika restauracích v Londýně i mimo něj a krom toho působila jako dobrovolnice pro kampaně, politiku a komunikaci v Age UK (Nezisková organizace podporující seniory). V roce 2015 se přestěhovala do Edinburku, kde začala pracovat pro americkou softwarovou firmu specializující se na zdravotnictví jako osobní asistentka obchodního ředitele a manažera pro Skotsko. V roce 2017 se vrátila do Česka a v tomtéž roce začala pracovat jako specialista Atlassian Support ve finské softwarové firmě.

Práce i život v zahraničí ji naučil dobře zvládat stres, pracovat efektivně, komunikovat na všech úrovních, rychle reagovat na změny, být týmový hráč i lídryně, která umí motivovat svůj tým. Přívětivý a pružný zákaznický servis je něco, co by ráda viděla na všech českých úřadech.

Českou pirátskou stranu začala sledovat v roce 2015 a s jejími liberálními hodnotami se ztotožnila. Barbora věří, že se má politika dělat odspodu. Politiku vnímá jako službu, ke které je třeba přistupovat zodpovědně, nikdy by neměla být motivací touha po moci. Konečným impulsem k zapojení se k Pirátům byl alarmující stav během první vlny pandemie, kdy se ukázalo, že se o naši demokracii opravdu musíme starat. Hned po zapojení se v roce 2020 velmi aktivně podílela na tvorbě senátorské kampaně a posléze se stala členkou strany. Ráda by viděla větší zapojení žen v politice, zajímá se o lidskoprávní témata, sociální politiku, školství a kulturu. Jejím přáním je život v sebevědomé společnosti, která je ve svých politických rozhodnutích dobře informovaná a aktivní. Politika by měla přestat být hanlivým slovem a stát se naší nedílnou součástí.
