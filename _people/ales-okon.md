---
uid: ales.okon
name: Aleš Okon
titles:
  before: 
  after: 
img: people/ales-okon.jpg
description: # zajistit
mail: # - zjistit
---

Ahoj,

Jsem Aleš a někteří z vás mne možná znají pod přezdívkou Oki. Letos mi bude 48 let a bydlím na krásném místě - v obvodě Ostrava-Jih.

S Piráty jsem souzněl snad již od jejich založení a pirátské myšlenky či jejich přístup k veřejnému prostoru apod. jsem vždy podporoval. V roce 2021 jsem se konečně rozhoupal a rozhodnul se zapojit do "vztyčování pirátské vlajky" přímo z paluby (zatím jako RegP).

Mám vystudováno gymnázium, ale vysokoškolské studium (Matematická analýza na PřF UPOL a Právo na PF MUNI) jsem nedokončil kvůli časovému konfliktu s podnikáním, rodinou atd. a možná mi to tenkrát i připadalo jako zbytné úsilí. Na "stará kolena" jsem asi změnil názor, či spíše mám více času a od září mne čeká dálkové studium oborů Aplikovaná informatika na PřF OU a Ekonomika a management na EF VŠB, tak snad do třetice všeho dobrého ...

Skoro 30 let jsem se věnoval podnikání, ať už jako OSVČ, tak jako majitel a jednatel několika společností. Kdybych se měl pracovně charakterizovat, řekl bych, že jsem výkonný manažer co umí snadno zastat takřka jakoukoli pozici ve firmě či projektu.

V mládí jsem byl aktivním členem společnosti MENSA, mimo jiné se zajímám o teoretickou fyziku a vědu obecně, sci-fi, fantasy, samozřejmě politiku a rád hraju deskové hry.
