---
uid: eva.tylsarova
name: Eva Tylšarová
titles:
  before: 
  after:
img: people/eva-tylsarova.jpg 
description: Pracuje v e-commerce a grafice 
mail: # - zjistit
---

Jsem dlouholetá podporovatelka Pirátů a zároveň nejsem člověk lhostejný k okolnímu dění. Nyní, když se Piráti rozhodli sestavit kandidátku pro Slezskou Ostravu, jsem ráda, že mohu svým dílem přispět. 

Za zásadní považuji dostupné bydlení, přezkoumání a zhodnocení bytového fondu našeho obvodu. Zkrátka aby bytové domy na Slezské nechátraly a nestály ladem. Většinu svého života žiji na Slezské a vždy mi velmi záleželo na okolním dění, na veřejném prostoru tady u nás na Slezské, na tom, aby se zde dalo příjemně žít. K tomu patří i více zeleně. V posledních letech jsou tendence zelené plochy umenšovat a místo nich přibývá asfaltu. Zejména v letních měsících vidíme, jak je tento stav nesnesitelný. Zeleň klima výrazně mění a vytváří příjemnější prostředí. Zachytává prach i hluk ze silnic. Proto jsem jednoznačně pro rozšiřování zeleně a stromů tam, kde je to jen možné. Chci, aby se infrastruktura budovala chytře i s ohledem na tyto parametry.

Posledních 8 let mě živí e-commerce a grafika. Miluji cyklistiku a přírodu. Ráda objevuji „tajemná“ zelená zákoutí Slezské Ostravy, která tak často kontrastují s ostravským průmyslem.
